# **Ani kurz ani mgła – pyły zawieszone w powietrzu**

Często w zimowe i jesienne poranki wychodząc z domu widzimy zachmurzenie i coś w rodzaju mgły, jednak to nie taka prosta sprawa. Niewiele osób dostzega, że ukazane wyżej zjawisko to smog, którego jednym ze składowych są pyły: $\ce{PM_{2,5}}$, $\ce{PM_{10}}$ i $\ce{PM_{1}}$.

Jak każdy się domyśla oddychanie w środowisku zanieczyszczonym pyłami nie jest dobre, a jego oddziaływanie na nasz organizm jest szkodliwe.

Zacznijmy może od wyjaśnienia nazw wymienionych pyłów. &#8220;PM&#8221; oznacza pył zawieszony w powietrzu, natomiast cyfra znajdująca się za nim oznacza jego wielkość określoną w mikrometrach (μm). Cyfra 10 oznacza więc 10 μm, 2,5 oznacza 2,5 μm, a 1 to 1 μm.

Skoro już wiemy czym są oznaczenia PM, możemy przejść do szkodliwego działania aerozoli atmosferycznych na nasz organizm. Jeśli chodzi o pyły drobne - takie jak: $\ce{PM_{2,5}}$ i $\ce{PM_{1}}$ ich szkodliwość wynika z niewielkiego rozmiaru. Wpływ obu wymienionych pyłów jest podobny, są one na tyle małe, że z łatwością dostają się do krwiobiegu przez płuca wraz z toksycznymi substancjami, które znajdują się na ich powierzchni. Według badań WHO może to powodować skrócenie średniej długości życia, wzrost zachorowań na choroby układu oddechowego oraz krwionośnego, a również ich nasilenie.

Natomiast w przypadku pyłu grubego, czyli $\ce{PM_{10}}$ jego szkodliwość jest zupełnie inna. Wdychanie tego rodzaju aerozoli powoduje podobne dolegliwości jak w przypadku $\ce{PM_{2,5}}$ czy $\ce{PM_{1}}$, jednak jego długofalowe działanie może być znacząco niekorzystne ze względu na zawartość wielu szkodliwych substancji takich jak WWA, furany, dioksyny, czy metale ciężkie. 

Wymienione wyżej chemikalia mogą powodować m.in. wszelkiego rodzaju nowotwory (głównie krtani i płuc) oraz szereg innych negatywnych działań, które wyjaśniamy w osobnych artykułach na naszej stronie.

Ze względu na wysoką szkodliwość aerozoli atmosferycznych Światowa Organizacja Zdrowia (WHO) opracowała **NOWE** normy zawartości pyłów w powietrzu, udostępnione w 2021 roku. Prezentują się one następująco:

Dzienna zawartość pyłu zawieszonego $\ce{PM_{2,5}}$ w powietrzu nie powinna przekroczyć wartości: $>15μm/m^3$ 

Dzienna zawartość pyłu zawieszonego $\ce{PM_{10}}$ w powietrzu nie powinna przekroczyć wartości: $>45μm/m^3$ 

Jest to globalny cel, który pozwoli uniknąć 80% zgonów podowodanych przez zanieczyszczenia powietrza.


Głównymi źródłami pyłów zawieszonych są piece ogrzewające domostwa, samochody z silnikami diesla bez filtra cząstek stałych oraz dzikie spalarnie śmieci, jednak bezkonkurencyjnie czołowym źródłem jest energetyka domowa.

Podsumowywując aerozole atmosferyczne mają znaczący wpływ na nasze aktualne jak i przyszłe życie. Aby zmniejszyć ich szkodliwy wpływ na codzienne życie ludzi, nasz zespół bada między innymi ich zawartość w powietrzu oraz opracowuje technologie, które mają pomóc zneutralizować ich szkodliwość, by w przyszłości ludzie zarówno w Polsce, jak i na świecie, mogli oddychać czystym powietrzem bez obaw o własne zdrowie.


Źródła:

https://airly.org/pl/pyl-zawieszony-czym-jest-pm10-a-czym-pm2-5-aerozole-atmosferyczne/

https://goodair.pl/blog/pyly-zawieszone

https://www.iqair.com/blog/air-quality/2021a-WHO-air-quality-guidelines

https://pl.wikipedia.org/wiki/Smog

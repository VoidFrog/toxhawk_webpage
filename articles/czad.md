# **Dlaczego czad nie jest czad?**

Słowa &#8220;czad&#8221; często używamy, kiedy coś się nam podoba lub z chęcią wyrażenia swojej aprobaty w stosunku do danego tematu. Jednak chodzi tutaj o zupełnie inny czad, a dokładnie o tlenek węgla (II), czyli CO.

Czad to bardzo groźny, nieco lżejszy od powietrza, bezwonny i bezbarwny gaz, który przez swoje właściwości z łatwością miesza się
z powietrzem. Dodatkowo jest praktycznie niewykrywalny przez zmysły człowieka, czego skutkiem jest szereg tragcznych wypadków.

Tlenek węgla (II) powstaje w wyniku niecałkowitego spalania paliw takich jak: węgiel, gaz ziemny, benzyna, olej napędowy, czy drewno.

Wszystkie te substancje powinny spalać się do tlenku węgla (IV) czyli dobrze znanego nam CO2,
jednak gdy w powietrzu mamy zbyt małą ilość tlenu każda wymieniona substancja spala się do czystego węgla (czyli sadzy) lub czad - nazywanego - &#8220;cichym zabójcą&#8221; . Taki proces nazywamy spalaniem niecałkowitym.

Długotrwałe narażenie na czad prowadzi do zatrucia, które może powodować nieodwracalne zmiany w ośrodkowym układzie nerwowym, problemy kardiologiczne, a nawet śmierć. Objawami takiego zatrucia są m.in.: ból głowy, senność, trudności z oddychaniem, zaburzenia równowagi, a w najgorszym stadium utrata przytomności. Często niezwracamy uwagi na powyższe symptomy, tłumacząc je np. zmęczeniem.

Wiemy już, że tlenek węgla (II) to bardzo niebezpieczna substancja, która może z łatwością zabić człowieka lub wywołać ciężkie skutki zdrowotne. Dbajmy więc o stan naszych kominów oraz wentylacji, aby nie stać się kolejnymi ofiarami czadu.

Źródła:

https://www.gov.pl/web/kwpsp-gdansk/tlenek-wegla-czad

https://zdrowie.pap.pl/srodowisko/czad-cichy-zabojca

https://pl.wikipedia.org/wiki/Tlenek_w%C4%99gla

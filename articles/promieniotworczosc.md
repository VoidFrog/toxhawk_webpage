# **Promieniotwórczość wokół nas**

Zjawisko promieniotwórczości nazywane również radioaktywnością, kojarzone jest zazwyczaj głównie z elektrowniami atomowymi czy wybuchami jądrowymi. Jest to całkiem słuszne skojarzenie, lecz z tym zjawiskiem spotykamy się także na co dzień, nawet oddychając.

Poznajmy więc promieniotwórczość bliżej...

Książkowa definicja tego procesu mówi nam, że jest to zdolność jąder atomowych do rozszczepienia. Oznacza to, że izotop danego pierwiastka jest niestabilny i dąży do rozpadu. Każdy taki izotop, czyli &#8220;wariant”&#8221; pierwiastka różniący się ilością neutronów w jądrze - rozpada się w określonym dla siebie czasie. Takie izotopy są nazywane są izotopami radioaktywnymi lub promieniotwórczymi.

Rozpadowi towarzyszy również emisja cząstek alfa i beta oraz promieniowania rentgenowskiego, bądź gamma. Wysoka emisja wszystkich wymienionych czynników i ich pochłanianie przez organizm, może prowadzić do zmian genetycznych i nowotworowych, a w skrajnych przypadkach i podczas znacznego narażenia do choroby popromiennej.

Radioaktywne izotopy występują zarówno w środowisku naturalnym np. $\ce{^{3}_{1}H}$ (tryt) występujący w naszej atmosferze, czy $\ce{^{40}_{19}K}$, którego można spotkać w minerałach lub owocach. Istnieją również takie izotopy radioaktywne, które możemy znaleźć nawet w organizmie człowieka - przykładowo $\ce{^{14}_{6}C}$. Wyróżniamy także nukleony stworzone sztucznie jak $\ce{^{239}_{94}Pu}$.

Cały świat lekko promieniuje, każdy z nas emituje bardzo niskie wartości promieniowania radioaktywnego co dowodzi, że z promieniotwórczością nie spotykamy się tylko w miejscu katastrofy w Czarnobylu lub innych elektrowniach jądrowych. Dlatego też ten wstęp otwiera serię artykułów, w której przybliżymy Wam te najbardziej niebezpieczne i często występujące wokół nas radioaktywne izotopy pierwiastków.

Źródła:

https://pl.wikipedia.org/wiki/Radioaktywno%C5%9B%C4%87

https://zpe.gov.pl/a/promieniotworczosc/Dq1XLas6H

https://pl.wikipedia.org/wiki/Promieniowanie_alfa
